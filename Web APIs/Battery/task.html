<html>
<p>
    We gaan door met een tweede Web API, namelijk de battery. Via deze API kun je de status van de
    batterij van je device bijhouden. Dit kan handig zijn om gebruikers te waarschuwen of bijvoorbeeld
    minder features aan te roepen als de batterij in het rood komt.
</p>
<div class="hint">
    Deze Web API werkt alleen in Chrome & Edge. Let hier dus op met het testen van je code. Zie de
    <a href="https://developer.mozilla.org/en-US/docs/Web/API/Navigator/getBattery">documentatie</a>
    voor volledige ondersteuning per browser.
</div>
<p>
    Net zoals bij de geolocation heeft het <code>navigator</code> object ook een optie voor de battery,
    in dit geval een method genaamd <code>getBattery()</code>. We gaan aan de slag met de volgende
    opdrachten:
</p>
<ul>
    <li>
        We beginnen weer rustig, koppel de 2 HTML elementen aan de 2 global variables. Het is goed dit
        te blijven oefenen.
    </li>
    <li>
        Voor de functie <code>getBatteryStatus()</code> is de code al gegeven omdat deze iets complexer is.
        Hier wordt gebruik gemaakt van 2 principes die we dit kwartaal niet zullen behandelen, namelijk
        <a href="https://www.freecodecamp.org/news/javascript-es6-promises-for-beginners-resolve-reject-and-chaining-explained/">Promises</a>
        en <a href="https://codeburst.io/javascript-arrow-functions-for-beginners-926947fc0cdc">Arrow functions</a>.
        We raden je zeker aan beide links te lezen om in ieder geval de basis te begrijpen zodat je de code
        iets beter kunt begrijpen.
    </li>
    <li>
        Zorg ervoor dat het element <code>targetStatus</code> een tekst toont waarin het percentage van de
        batterij getoond wordt (100%, 41%, oid). Doe dit in de functie <code>showBatteryStatus()</code>
        <div class="hint">
            Als je een console.log() uitvoert op de <strong>battery</strong> variable kun je snel bepalen
            welke properties je nodig hebt om deze opdrachten goed uit te voeren.
        </div>
    </li>
    <li>
        Zorg ervoor dat het element <code>targetRemaining</code> een tekst toont die aangeeft hoeveel uur de
        batterij nog kan meegaan. Het bericht moet als volgt getoond worden: <strong>"Je apparaat zal uitgaan
        over 2,41 uur"</strong> (het getal is dynamisch uiteraard)
    </li>
    <li>
        Zoals je zult merken krijg je geen getal, maar <code>Infinity</code> terug uit de batterij status wanneer
        je aangesloten bent op stroom. Zorg dat de tekst in <code>targetRemaining</code> in dit geval een ander
        bericht toont, namelijk <strong>"Je apparaat zal niet uitgaan zolang je aan de stroom zit aangesloten!"</strong>
    </li>
</ul>
</html>