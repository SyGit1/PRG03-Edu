<html>
<p>
    Objecten zijn (nog meer dan Arrays) enorm krachtig en kunnen op verschillende
    manieren geschreven worden in Javascript. We bekijken hier het gebruik van een
    'object initializer' <code>{}</code>.
</p>
<p>
    Doel van het gebruik van Objecten is nog meer structuur brengen in je code. Een object
    kan bijvoorbeeld een "Hond" zijn die eigenschappen heeft (ras, leeftijd, naam) en daarnaast
    functionaliteiten heeft (blaffen, eten).
</p>
<p>
    In object georiÃ«nteerd programmeren noemen we eigenschappen 'properties', en functionaliteiten
    noemen we 'methods'. Eigenlijk kun je dit zien als variabelen (properties) en functies (methods)
    maar dan gecategoriseerd binnen een object. Zie hieronder een klein voorbeeld van de Hond:
    <br/><br/>
    <code>
        let dog = {<br/>
        &nbsp;&nbsp;&nbsp;name: 'Fido',<br/>
        &nbsp;&nbsp;&nbsp;age: 5,<br/>
        &nbsp;&nbsp;&nbsp;breed: 'Mixed',<br/>
        &nbsp;&nbsp;&nbsp;loves: ['walks', 'fetching balls'],<br/>
        &nbsp;&nbsp;&nbsp;bark: function() {<br/>
        &nbsp;&nbsp;&nbsp;&nbsp;&nbsp;&nbsp;alert("Woof woof");<br/>
        &nbsp;&nbsp;&nbsp;}<br/>
        }
    </code>
</p>
<p>
    Objecten bieden veel meer mogelijkheden, notaties en vormen van complexiteit.
    Meer lezen kun je op <a href="https://developer.mozilla.org/en-US/docs/Web/JavaScript/Guide/Working_with_Objects">deze link</a>.
    Ga nu aan de slag met de volgende opdrachten:
</p>
<ul>
    <li>
        Gegeven is het lege object genaamd <code>dish</code>. Voorzie dit object van 2 properties
        <code>name</code> (string) en <code>scores</code> (array met nummers: <code>[3, 5, 2, 2, 4]</code>)
    </li>
    <li>
        <a href="https://nl.wikipedia.org/wiki/Refactoren">Refactor</a> de geschreven functies (addScore en
        calculateAverageScore) uit de vorige opdracht en maak er methods van binnen het object <code>dish</code>.
        Zorg ervoor dat de method <code>addScore</code> een waarde toevoegt in property scores.
        <div class="hint">
            <a href="https://javascript.info/object-methods#:~:text=To%20access%20the%20object%2C%20a,used%20to%20call%20the%20method.">Kijk hier</a>
            eens om te zien hoe je properties van een object kunt benaderen in een method.
        </div>
    </li>
</ul>
</html>