<html>
<p>
    Nu we geoefend hebben met Javascript basics, gaan we aan de slag met Javascript in de browser.
    Zoals in de uitleg video was aangegeven is het belangrijk dat je dit project in je XAMPP folder
    hebt staan zodat je de HTML-bestanden uit die mappen daar kunt openen om te oefenen. Bijgevoegd zit een
    index.html bestand, open deze in Google Chrome via je localhost om aan de slag te gaan.
</p>
<p>
    Nu je het juiste bestand open hebt staan kun je ook je browser console openen zodat je als
    het goed is een lijst aan logs voorbij ziet komen die in de startcode van deze oefening staan.
    Hou er altijd rekening dat je bij het doen van wijzigingen een
    <a href="https://fabricdigital.co.nz/blog/how-to-hard-refresh-your-browser-and-clear-cache">hard refresh</a>
    van je browser doet zodat je zeker weet dat jouw laatste wijzigingen zichtbaar zijn.
</p>
<p>
    Met deze setup zijn we klaar om de DOM (document object model) aan te vliegen. Los de volgende opdrachten
    op, en probeer in eerste instantie zelf te zoeken naar oplossingen:
</p>
<ul>
    <li>
        Maak een variable <code>totalPlaceholder</code> aan en plaats hierin de opgehaalde
        <code>&lt;div&gt;</code> met het ID 'total' die in de HTML staat.
        <div class="hint">
            Kijk of je gebruik kunt maken van <code>document.getElementById()</code> om het juiste
            element op te halen uit de HTML.
        </div>
    </li>
    <li>
        Zorg er nu voor dat de inhoud van de div wordt gevuld met het resultaat uit de optelsom
        (variable <code>total</code>). Zorg ervoor dat dit getal wordt afgerond op 2 cijfers achter de komma.
        <div class="hint">
            Kijk of je het opgehaalde element kunt vullen met html door de <code>innerHTML</code>
            property te gebruiken.
        </div>
    </li>
</ul>
</html>