<html>
<p>
    Wow, de vorige opdracht bevatte aardig wat informatie! &#128561; Events zijn ook niet
    makkelijk. Het zijn er veel verschillende en je moet het hele principe van 'callbacks'
    goed begrijpen om in te zien hoe de flow van je code loopt.
</p>
<p>
    Ons startpunt om verder te gaan is de uitwerking van de vorige opdracht. Nog
    even in volgorde wat er nu precies gebeurd:
</p>
<ul>
    <li>
        De eerste event listener (<a href="https://developer.mozilla.org/en-US/docs/Web/API/Window/load_event">load</a>
        op window) zal uitgevoerd worden nadat de hele HTML-pagina (inclusief alle resources) klaar zijn met laden.
        Of je dit event uiteindelijk zelf wilt gebruiken hangt af van je applicatie en doeleinde. Voor nu raden we aan
        dit gewoon over te nemen en zelf ook te gebruiken.
    </li>
    <li>
        De functie die dan uitgevoerd wordt is 'init'. Daarin komt je initiÃ«le code
        terecht die weer naar andere functies zal verwijzen. In dit geval een nieuwe
        event listener die de submit van het form afvangt.
        <div class="hint">
            Wist je dat het NIET handig is om het formulier af te vangen met een
            <strong>click</strong> event op de submit button? Daarmee ben je volledig afhankelijk
            van een click, terwijl een formulier ook via je toetsenbord of via voice verstuurd
            kan worden. Daarom gebruiken we het <strong>submit</strong> event.
        </div>
    </li>
    <li>
        We hebben de functie 'addItem' uit de vorige opdracht hernoemd naar 'formSubmitHandler'.
        Wat je hiermee doet is zorgen dat de naam van de functie ook terug verwijst naar de
        originele actie waarmee deze werd uitgevoerd. Dit is een <em>best practice</em> om te gebruiken
        voor functies die uit callbacks komen.
    </li>
    <li>
        In deze functie wordt de daadwerkelijk actie uitgevoerd om de waarde uit de input
        te halen, een nieuw list item aan te maken en een bericht te tonen.
    </li>
</ul>
<p>
    Nu ben jij aan de beurt. Maak de volgende opdrachten als uitbreiding op de bestaande code:
</p>
<ul>
    <li>
        Zorg ervoor dat bij het klikken op een <code>&lt;li&gt;</code>, de achtergrondkleur van de
        aangeklikte <code>&lt;li&gt;</code> geel wordt.
        <div class="hint">
            Psst; we hebben een CSS bestand toegevoegd, maak dus gebruik van de class die
            hier is aangemaakt!
        </div>
    </li>
    <li>
        Werkt het veranderen van de achtergrondkleur nu ook op een nieuw toegevoegde
        <code>&lt;li&gt;</code>? Zo niet, kijk dan goed waar in je code je de nieuwe
        <code>&lt;li&gt;</code> items ook kunt meenemen!
    </li>
</ul>
</html>