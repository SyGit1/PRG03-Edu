<html>
<p>
    Lekker bezig! We hebben de oefeningen rondom events goed afgesloten en kunnen
    even ademhalen. Dit is een goed moment om nog even een aantal dingen te
    benoemen die je mee zult nemen met elke toekomstige opdracht.
</p>
<ul>
    <li>
        <strong>Global variables zijn zeer waardevol.</strong> Bedenk voor je een
        opdracht maakt altijd goed welke variabelen in meerdere functies nodig zijn en
        maak deze global.
    </li>
    <li>
        <strong>Haal HTML elementen maar 1 keer op.</strong> Ga dus ook niet in meerdere
        functies hetzelfde HTML element ophalen met Javascript, maar doe dit maar 1 keer,
        dit zorgt in grotere applicaties voor betere performance.
        <div class="hint">
            Als je goed hebt opgelet zie je dat er in de huidige code nog 1 element 2 keer
            wordt aangeroepen, voel je vrij om dit zelf aan te passen als je nog wilt oefenen.
        </div>
    </li>
    <li>
        <strong>Elk event kost performance.</strong> We zagen in onze vorige opdracht al dat
        met een simpele code aanpassing we 30000 potentiÃ«le events hebben verkleind naar 1 event.
        Besef je goed dat (te) veel events je applicatie trager kunnen maken, kijk dus goed uit
        en probeer slim het parent element te gebruiken wanneer er meerdere children zijn die
        allemaal hetzelfde event nodig hebben.
    </li>
    <li>
        <strong>Bubbling & capturing is een ding!</strong> Het feit dat je een event op een parent
        kunt zetten heeft te maken met het feit dat elke klik op een child element uiteindelijk terug naar
        de hoogste parent gaat (bubbling). We gaan dit nog in de les laten zien, maar
        <a href="https://www.tutorialspoint.com/what-is-event-bubbling-and-capturing-in-javascript">lees hier een simpel voorbeeld over het verschil tussen beide</a>.
    </li>
    <li>
        <strong>e.target vs. e.currentTarget.</strong> Wanneer je in een event callback functie zit
        kun je met e.target het huidige element waarop het event heeft plaatsgevonden ophalen. Dit hebben we
        in ons voorbeeld gebruikt om de class "yellow" toe te voegen. Als je in ons voorbeeld e.target zou vervangen
        door e.currentTarget zal hij altijd de UL pakken, terwijl e.target het element pakt waar je op klikt (
        de UL of 1 van de LI's)
    </li>
</ul>
</html>