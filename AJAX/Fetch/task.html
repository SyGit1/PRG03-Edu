<html>
<p>
    Zoals met veel programmeervraagstukken zul je rond het thema 'AJAX', online een hoop
    verouderd materiaal tegenkomen. Vroeger draaide alle kennis nog om het XMLHTTPRequest,
    terwijl het nu draait om de Fetch API. Ook voorbeelden die jQuery, reqwest, Axios of een
    andere library gebruiken kun je negeren, aangezien wij <strong>geen</strong> library gebruiken.
</p>
<p>
    De <a href="https://developer.mozilla.org/en-US/docs/Web/API/Fetch_API">Fetch API</a> dus,
    een relatief simpele notatie die data ophaalt van een server. Wanneer de fetch klaar is met de
    call naar de server (hangt dus af van hoe snel die server is!) wordt er een callback functie
    uitgevoerd waarin je aan de slag kan met de data die je terug hebt gekregen.
</p>
<p>
    Gegeven is de syntax van de fetch API, ga aan de slag met het volgende:
</p>
<ul>
    <li>
        Ga eens kijken naar de <a href="https://pokeapi.co/">Pokemon API</a>. Pak een URL van
        informatie die jij graag wilt hebben en plaatst deze API url in de variable <code>apiUrl</code>
        als string.
    </li>
    <li>
        Plaatst nu eens een <code>console.log();</code> in de <code>getPokemonsSuccessHandler()</code>
        functie, zodat je kunt zien welke data je terug krijgt.
        <div class="hint">
            Dit is natuurlijk het begin, deze data is direct bruikbaar voor je om toepassingen mee
            te bouwen en al je kennis uit voorgaande lessen op toe te passen!
        </div>
    </li>
    <li>
        De <code>getPokemonsErrorHandler()</code> fungeert als functie die gebruikt wordt op het moment
        dat er iets fout is gegaan op de server. Je kunt hier dan ook gebruik van maken om jouw gebruiker
        te informeren en geen dood spoor in je applicatie te hebben. Voor nu kun je hier ook een
        <code>console.log();</code> plaatsen zodat je in ieder geval ziet wat er fout gaat mocht er iets
        fout gaan.
    </li>
</ul>
</html>